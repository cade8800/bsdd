
   <h3>重建真君古廟碑记</h3>
    <p>吾金瓯乡真君古庙，肇创何年，隆替兴发，今无可考也。据地方志承载称：昔于明代宣德年间（1426-1435），吾乡先祖自闽莆越嶺海，遷徙卜居潮邑大南山麓。而閩莆漳泉諸邑，自宋明以降，建廟奉祀功巨德崇之保生大帝，世代廟食，香火鼎盛，蔚然成風。由是，隨寓播遷者即隨地立廟，祈福消災，安民保境。故吾鄉先祖自明宣德入潮創鄉立社，即建廟奉祀保生大帝，奉為福主。歷祖以來，被澤特深，人心皈向，易地而信仰不易也。
    </p>
    <p>保生大帝吴真人，姓吴名夲，宋朝太平興國四年已卯三月十五日辰時，誕于泉州同安縣白礁鄉。真人少聰穎超悟，茹素不娶，博覽群書，得道懸壺，立志業醫，濟世活人，伏魔驅邪，保國安民，時人稱為活神仙。宋景祐三年丙子五月初二日午時，偕家人騎鶴升天，享世壽五十八歲。閩鄉梓遂立廟奉祀神醫吳真人。至南宋紹興二十一年辛末（1151），吏部尚書顏定肅奏請宋高宗頒詔立廟，塑像奉祀。由此漳泉各地仿效拓建廟宇，奉神庥于枋榆舊社，威靈顯赫，蜚聲寰海，歷朝皇帝，累加謚號敕封。閩潮臺澎各地，保生大帝真君廟，隨寓而創，廟宇莊嚴，蔚成一方人文景觀。
    </p>
    <p>吾金瓯乡每逢子、卯、午、酉之春，擇吉設壇建醮，三年一醮，家家張燈，戶戶結彩，隆儀盛典，至虔至敬，酬答神恩，祈福消災，保境安民，五社同慶。
    </p>
    <p>讵料上世紀六十年代文革浩劫，宗教信仰不自由，古廟佔為生產隊址，香火熄滅殿宇殘破荒廢。幸改革開放后，政通人和，百廢俱興，鄉宿耆老，組成慈濟理事會，籌劃重光圣跡。時至2009年已醜六月初一，保生大帝靈應指示，倡遵理事會于原址按原分金原規模，復建古廟，并由乩童陳榮吉與當屆理事會長陳鏡庭，副理事長陳松明、陳桂秋、陳錫溪及全體理事人員，同心協力，精心籌劃，發動省內外鄉親捐資獻策，共襄義舉，擇吉于已醜年八月初二興工，至庚寅年六月工程全部竣工。廟宇典雅，精雕細琢，聖像莊嚴，煥然一新。茲值親廟落成，聖像重光，神恩浩蕩，合境安康。謹敘緣起，镌刻貞珉，以垂久遠焉。
    </p>
    <p>邑人林湘雄熏沐敬撰</p>
    <p>公元二0一0年歲次庚寅蒲月</p>
    <p>兩英鎮金甌鄉慈濟理事會立</p>
